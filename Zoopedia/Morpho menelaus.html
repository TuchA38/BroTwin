<!DOCTYPE html>
<html lang="pl-PL">

<head>
    <link rel="stylesheet" type="text/css" href="../Styl.css">
    <meta charset="UTF-8">
    <title>Morpho menelaus</title>
    <link rel="shortcut icon" href="Ikonki/Morpho menelaus.png">
</head>

<body onselectstart="return false;">
    <div class="cień">
        <div id="powrot">
            <p style="text-align: left;"><a href="../Zoopedia.html#Morpho_menelaus" class="powrot"><b>◄ Wróć do Zoopedia</b></a></p>
        </div>
        <div id="powrot">
            <p style="text-align: right;"><a href="*" class="powrot"><b></b></a></p>
        </div>
        <div id="powrot">
            <p style="text-align: right;"><a href="../Mapa Zoo.html" class="powrot"><b>Przejdź do Mapa Zoo ►</b></a></p>
        </div>
        <div style="clear: both;"></div>
        <div>
            <p class="naglowek"><img class="gatunek1" src="Zdjęcia/Morpho menelaus.jpg" alt="Morpho menelaus"><b>Morpho menelaus</b><br><i style="font-size: 27px;">(Morpho menelaus)</i></p>
            <p class="info"><b class="nb">Zbyt mało danych</b></p>
            <p class="info" style="font-size: 19px;">Wielkość populacji na wolności: Nieznana</p>
        </div>
        <hr>
        <p class="akapit">Morpho menelaus <i>(Morpho menelaus)</i> to gatunek motyla występujący na terenach trawiastych i leśnych strefy tropikalnej w Ameryce Środkowej i Ameryce Południowej. Ma charakterystyczne, jaskrawoniebieskie i turkusowe skrzydła z&nbspczarnym
            obramowaniem w białe plamki. Łuski na skrzydłach tych motyli mają strukturę, która nadaje im charakterystyczny, opalizujący wygląd. Spodnia strona skrzydeł jest brązowa i upstrzona oczkami. Samce gatunku Morpho menelaus są mniejsze od samic,
            a ich skrzydła mają dużo jaskrawszy odcień niebieskiego i cieńsze obramowanie. Średnia rozpiętość skrzydeł u tego gatunku wynosi 12 cm. Gąsienice tych motyli są czerwonobrązowe z zielonymi plamkami i mogą one odstraszać drapieżniki za pomocą
            drażniących szpikulców.
            <br><br>Zagrożeniem dla motyli z rodzaju Morpho, w tym również dla gatunku Morpho menelaus, jest niszczenie siedlisk oraz ich niezrównoważone wyłapywanie. Wiele spośród gatunków tych motyli potrzebuje do życia starych, niskopiennych lasów,
            z których większość została usunięta w ramach wylesiania. Ponadto duże rozmiary, jaskrawe ubarwienie i niespieszne ruchy tych motyli sprawiają, że są poszukiwane przez kolekcjonerów i łatwe do schwytania. Działacze na rzecz ochrony przyrody
            oraz miejscowe społeczności promują ekoturystykę związaną z motylami z rodzaju Morpho, aby zwiększyć poziom edukacji na temat tych gatunków.</p>
        <hr>
        <div style="clear: both;"></div>
        <div class="info2">
            <center>
                <table>
                    <caption><b>Siedlisko naturalne</b></caption>
                    <tr>
                        <th>Kontynenty</th>
                        <th>Regiony</th>
                        <th>Biomy</th>
                    </tr>
                    <tr>
                        <td style=" text-align: center;">Ameryka Południowa</td>
                        <td style=" text-align: center;">Wenezuela, Gujana, Surinam,<br>Gujana Francuska, Brazylia,<br>Kolumbia, Ekwador, Peru,<br>Boliwia, Paragwaj</td>
                        <td style=" text-align: center;"><img id="biom" src="../Ikony/Step.png" alt="step"><img id="biom" src="../Ikony/Tropiki.png" alt="tropiki"></td>
                    </tr>
                </table>
                <img id="mapa" src="Mapy/Morpho menelaus.jpg">
            </center>
        </div>
        <div class="info3">
            <center>
                <table id="cechy">
                    <caption><b>Zachowania społeczne</b></caption>
                    <tr>
                        <th>Wielkość grupy (bez młodych osobników)</th>
                        <td>1-90</td>
                    </tr>
                    <tr>
                        <th>Hierarchia dominacji</th>
                        <td>Brak</td>
                    </tr>
                    <tr>
                        <th>Strategia rozrodcza</th>
                        <td>Poligynia</td>
                    </tr>
                </table>
                <br>
                <table id="cechy">
                    <caption><b>Gatunek w liczbach</b></caption>
                    <tr>
                        <th>Wielkość</th>
                        <td>
                            <div class="plec"><img id="plec" src="../Ikony/samiec.png" alt="samiec">&nbsp 12 cm rozpiętości skrzydeł &nbsp<img id="plec" src="../Ikony/samica.png" alt="samica">&nbsp 12 cm rozpiętości skrzydeł &nbsp</div>
                        </td>
                    </tr>
                    <tr>
                        <th>Długość życia</th>
                        <td>
                            <div class="plec"><img id="plec" src="../Ikony/samiec.png" alt="samiec">&nbsp 4 miesiące &nbsp<img id="plec" src="../Ikony/samica.png" alt="samica">&nbsp 4 miesiące &nbsp</div>
                        </td>
                    </tr>
                    <tr>
                        <th>Waga</th>
                        <td>
                            <div class="plec"><img id="plec" src="../Ikony/samiec.png" alt="samiec">&nbsp Nieznana &nbsp<img id="plec" src="../Ikony/samica.png" alt="samica">&nbsp Nieznana &nbsp</div>
                        </td>
                    </tr>
                </table>
                <br>
                <table id="cechy">
                    <caption><b>Cykl życiowy</b></caption>
                    <tr>
                        <th>Wiek dojrzałości płciowej</th>
                        <td>3 mies.</td>
                    </tr>
                    <tr>
                        <th>Wiek zakończenia okresu reprodukcyjnego</th>
                        <td>Śmierć</td>
                    </tr>
                    <tr>
                        <th>Liczba młodych przypadająca na okres godowy</th>
                        <td>3-6</td>
                    </tr>
                    <tr>
                        <th>Długość ciąży/inkubacji</th>
                        <td>0 mies.</td>
                    </tr>
                    <tr>
                        <th>Okres międzyurodzeniowy</th>
                        <td>120 mies.</td>
                    </tr>
                    <tr>
                        <th>Rozmnażanie w niewoli</th>
                        <td>Średnie</td>
                    </tr>
                </table>
            </center>
        </div>
        <div style="clear: both;"></div>
        <hr>
        <div class="info4">
            <p style="text-align: center;"><b>Potrzeby społeczne</b></p>
            <p class="akapit">Motyle z gatunku Morpho menelaus żyją samotnie, a z innymi przedstawicielami swojego gatunku spotykają się tylko w celach prokreacyjnych. Tolerują jednak nawzajem swoje sąsiedztwo i zdarza im się nawet tworzyć roje, w których wspólnie korzystają
                z dostępnych zasobów, takich jak nasłonecznione miejsce czy źródło pożywienia.</p>
        </div>
        <div class="info4">
            <p style="text-align: center;"><b>Rozmnażanie</b></p>
            <p class="akapit">Samce motyla z gatunku Morpho menelaus ustanawiają swoje terytoria tam, gdzie są źródła pożywienia atrakcyjne dla innych motyli. Im jaskrawsze są skrzydła samca, tym skuteczniej działają jako sygnał dla rywali i potencjalnych partnerek. Gdy
                samiec chce przystąpić do rozmnażania, uwalnia feromony, które mają zwabić samicę. Samice wybierają samca na podstawie wydzielanych przez niego feromonów, jaskrawości jego skrzydeł oraz jakości jego terytorium. Zainteresowana samica ląduje
                w pobliżu samca i pozwala na zbliżenie. Podczas kopulacji samiec i samica są do siebie odwróceni tyłem, a&nbspkońcówki ich odwłoków stykają się ze sobą.<br><br>Krótko po kopulacji samica składa pojedynczo na liściach od 50 do 100 jaj.
                Po 12 dniach z jaj wylęgają się gąsienice i żerują na roślinach przez okres od 14 do 30 dni. W tym czasie przechodzą przez 5 stadiów larwalnych po czym zmieniają się w poczwarkę.<br><br>Przepoczwarzanie trwa od 2 do 8 tygodni w zależności
                od warunków otoczenia, po czym z poczwarki lęgnie się dorosły osobnik motyla Morpho menelaus, który od razu zaczyna żerować, a wkrótce potem zaczyna poszukiwać partnera. Motyle z gatunku Morpho menelaus żyją w dorosłej postaci tylko przez
                3-4 tygodnie i umierają wkrótce po kopulacji i złożeniu jaj.</p>
        </div>
        <div style="clear: both;"></div>
        <hr>
        <div class="ciekawostka">
            <p><b>Ciekawostki</b></p>
            <ul class="akapit">
                <li>Motyle z gatunku Morpho menelaus odżywiają się głównie sfermentowanymi owocami. Istnieją przypuszczenia, że to pożywienie działa na motyle odurzająco, przez co latają wolno i niezdarnie.</li>
                <li>Nazwa Morpho menelaus pochodzi od imienia mitologicznego króla Sparty, Menelaosa, który rozpoczął wojnę trojańską.</li>
                <li>Gąsienice motyla Morpho menelaus w przeciwieństwie do innych gatunków motyli nie przędą kokonów. Zamiast tego kokon wykształca się u nich pod skórą.</li>
                <li>Silnie opalizujące skrzydła motyli z gatunku Morpho menelaus zostały zbadane przez naukowców, aby ustalić, jak można odtworzyć ten efekt technologicznie.</li>
                <li>Motyle z gatunku Morpho menelaus potrafią latać w deszczu dzięki temu, że ich skrzydła mają właściwości hydrofobowe.</li>
            </ul>
        </div>
        <div class="ciekawostkao">
            <img style="width: 85%; margin-top: 20%;" src="../Ikony/ciekawostka.png" alt="ciekawostka">
        </div>
    </div>
</body>

</html>