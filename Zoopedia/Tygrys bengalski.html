<!DOCTYPE html>
<html lang="pl-PL">
<head>
    <link rel="stylesheet" type="text/css" href="style.css">
    <meta charset="UTF-8">
    <title>Tygrys bengalski</title>
</head>
<header>
    <p class="naglowek"><img class="blok" src="Tygrys bengalski.jpg" alt="Tygrys bengalski"><b>Tygrys bengalski</b></p>
    <p class="stopka"><b>Zagrożony</b>.<br> Wielkość populacji na wolności: 2 500.</p>
</header>

<body>
    <p class="akapit">Tygrys bengalski <i>(Panthera tigris tigris)</i> żyje na terenie Indii, Bangladeszu, Nepalu, Bhutanu i zachodnich Chin. Jest przystosowany do życia w różnych środowiskach, między innymi na stepach, w lasach 
        oraz wśród namorzynów. Preferuje duże zdobycze, polując na zwierzęta parzystokopytne, takie jak kozy, jelenie i krowy (potocznie zwane kopytnymi). Tygrysa bengalskiego można rozpoznać po jasnopomarańczowym futrze w brązowe 
        lub czarne paski, a także dużej głowie, muskularnych kończynach i pokaźnych zębach.<br>
    <br>
    Jest to gatunek zagrożony, a liczba osobników żyjących na wolności wciąż spada. Główne zagrożenie dla tygrysów bengalskich stanowi kłusownictwo - zwierzęta zabijane są ze względu na futro i niektóre części ciała, z których wyrabia się 
    tradycyjne leki. Tygrysy giną również z rąk rolników chcących chronić własne zwierzęta hodowlane, mimo że tygrysy rzadko je atakują.<br>
    <br>
    Na rzecz ochrony tygrysa bengalskiego działają różne kraje, chroniąc obszary, na których żyją te zwierzęta. Indyjski "Projekt Tygrys" doprowadził do utworzenia rezerwatów mających na celu rozród tygrysów w miejscach, w których populacje zwierząt 
    są liczniejsze. Gdy młode tygrysy dorastają, migrują z tych obszarów, aby znaleźć własne terytoria. W ten sposób gatunek może szerzej się rozprzestrzenić. Dzięki tym działaniom przez pewien czas obserwowano odbudowę populacji tygrysa bengalskiego, 
    jednak obecnie liczba osobników tego gatunku niestety znów spada.</p>

</body>
<footer>
    <hr>
    <a href="Gatunki zagrozone wyginieciem.html"><p class="akapit"><b>◄ Wróć do strony głównej.</b></p></a>
</footer>
</html>